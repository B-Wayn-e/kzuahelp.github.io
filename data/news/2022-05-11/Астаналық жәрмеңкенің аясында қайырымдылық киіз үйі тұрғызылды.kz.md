---
title: "Астаналық жәрмеңкенің аясында қайырымдылық киіз үйі тұрғызылды"
description: "7-9 мамыр аралығында Қазақстандағы Украинаны гуманитарлық қолдау Штабы қалалық жәрмеңкеге қатысты."
---

Штабтың кезекті қайырымдылық жәрмеңкесі Жеңісті еске алу күндері астаналық Арбатта өтті, онда полимер саздан істелінген төсбелгілер мен алқа дайындау бойынша мастер-класстарда еріктілердің қолымен жасалған бұйымдар, сондай-ақ қазақстандық суретшілердің ашықхаттары мен суреттері, мерч, әшекейлер және тағы басқа туындылары болды. Сонымен қатар қазақстандық скрипкашы Дильназ Баймұхамбетова украиналық әнші Тина Карольдың музыкалық шығармаларының әуендерін орындады.

Осы ерекше күні "соғыс болмасын" тіркесінің мағынасын тереңірек түсіну аса маңызды болды.

Жәрмеңкеде жиналған барлық қаражат Украинаға гуманитарлық көмек көрсетуге жұмсалады.
