---
title: "Благодійний ярмарок на підтримку України відбувся в Нур-Султані"
description: "Ввечері в стінах концертної зали ДАФ ім. Є. Рахмадієва проходив благодійний ярмарок на підтримку українського народу, який відбувся в рамках спільного концерту Посольства Республіки Польща та Посольства України з нагоди 30-річчя встановлення дипломатичних відносин."
---

В рамках ярмарку було виставлено картини художника Найка Волкова, значки та кулони з полімерної глини, зроблені на організованих штабом гуманитарної підтримки України майстер-класах, листівки з роботами художників, валяні капці та квіти-брошки. З продажу виставлених робіт було виручено кошти у розмірі 370 тисяч тенге, які будуть направлені на гуманітарну допомогу Україні.

Під час концерту особлива підтримка була висловлена українцям, батьківщина яких страждає від наслідків поточних військових дій. Посол Польщі в Казахстані – Селім Хабієвич,  та посол України в Казахстані – Петро Врублевський, особливо підкреслили важливість 30-річчя розвитку дипломатичних відносин двох країн та висловили готовність всебічно сприяти подальшому зближенню та зміцненню зв'язків.

Концертна програма виконувалася симфонічним оркестром ДАФ ім. Є. Рахмадієва, заслуженими артистами РК, і складалася з відомих творів казахстанських, українських та польських композиторів, таких як Курмангази Сагирбайули, Абай, Мирослав Скорик, Микола Лисенко, Войцех Кіляр, Генрік Венявський та багато інших.
Після завершення концерту глядачі висловлювали один одному підтримку та надію на швидке припинення війни та відновлення миру. Особливу подяку висловили казахстанцям за тривале надання гуманітарної допомоги українському народові.

Біз біргеміз!
