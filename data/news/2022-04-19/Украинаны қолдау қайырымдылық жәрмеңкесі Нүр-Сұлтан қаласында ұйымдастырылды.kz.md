---
title: "Украинаны қолдау қайырымдылық жәрмеңкесі Нүр-Сұлтан қаласында ұйымдастырылды"
description: "16 сәуір күні Польша мен Украина Республикасы елшілігінің 30 жыл дипломатиялық қарым-қатынас орнатқанына байланысты бірлескен концерт ұйымдастырылған аясында Е. Рахмадиев атындағы мемлекеттік академиялық филармония концерт залында украин халқын қолдауға арналған қайырымдылық жәрмеңке өтті."
---

Жәрмеңке аясында Найк Волков суреттері, Украина гуманитарлық көмек штабының мастер-класында полимерден жасалған төсбелгі мен мойыналқалары, жүннен басылған аяқ киім мен гүл танамоншақтары көрмеге қойылды. Өнер туындыларды сатудан жиналған 370 000 теңге Украинаға гуманитарлық көмек ретінде жіберіледі.

Концерт кезінде соғыс салдарынан азап шеккен украиндықтарға айрықша қолдау көрсетілді. Қазақстандағы Польша елшісі Селим Хабиевич пен Украина елшісі Петр Врублевский екі мемлекеттің 30 жыл дипломатиялық қарым-қатынастың маңыздылығын атап өтіп, байланыстарды одан әрі жақындастырып нығайтуға жан-жақты ықпал етуге дайын екенін білдірді.

Қазақстан Республикасының еңбек сіңірген әртістері мен Е.Рахмадиев атындағы мемлекеттік академиялық филармония симфониялық оркестрінің орындауындағы концерттік бағдарлама Құрманғазы Сағырбайұлы, Абай, Мирослав Скорик, Николай Лысенко, Войцех Киляр, Генрих Винявский секілді қазақ, украин және поляк композиторларының белгілі шығармаларынан құралды. Концерт аяқталғаннан кейін көрермендер бір-бірін қолдап, соғыстың тезірек бітуі мен бейбітшілік орнауына үміт артты. Украин халқына үздіксіз гуманитарлық көмек көрсетіп жатқан қазақстандықтарға ерекше алғыс айтылды.

Біз біргеміз!
