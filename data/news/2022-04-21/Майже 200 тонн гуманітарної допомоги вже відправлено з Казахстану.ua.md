title: ""Майже 200 тонн гуманітарної допомоги вже відправлено з Казахстану""
description: "21 квітня 2022 року Штаб гуманітарної підтримки України в Казахстані відправив черговий вантаж з Нур-Султану."
---

Це вже восьма машина, яка відправлена до України з гуманітарною допомогою від казахстанців – цього разу зібрано 20 тонн допомоги, що наземным шляхом доставить фура.

>«Все це – засоби особистої гігієни та продукти харчування, серед яких консерви, макарони, згущене молоко, сухофрукти. Гуманітарну допомогу приносять звичайні жителі Казахстану. Крім цього, частину продуктів цього гуманітарного грузу нам допоміг зібрати благодійний фонд «Позитив Yмiт»
>
> Штаб гуманітарної підтримки

Враховуючи цю відправку грузу, загалом казахстанцями зібрано и відправлено вже майже 200 тонн гуманітарної допомоги Україні. 

>«Із восьми фур п'ять вже прибули до України, і гумдопомога розподілена між регіонами, що її потребують, дві фури - ще в дорозі, і, нарешті, восьму відправили сьогодні. Ми закликаємо казахстанців приносити допомогу у будь-який час. Для нас є важливою будь-яка підтримка. Нам допомагає увесь світ, в тому числі й казахстанці».
>
> Петро Врублевський, посол України в Казахстані

Також раніше до України вже вилітали 8 авіарейсів с гуманітарною допомогою від народу Казахстану и 3 рейси - від уряду РК.  

>«200 тонн гуманітарного грузу за два місяці війни – це дуже багато. Здебільшого все зібрано з невеликих партій товарів, які казахстанці приносять кожен день, роблячи закупки в магазинах. Без цього ми, українці, просто не вижили б»
>
> Оксана Врублевська, дружина посла України в Казахстані

Фуры з гуманітарною допомогою їдуть через територію Азербайджану, Болгарії, Турції та Румунії. Дорога займає приблизно два тижні. На території України фури доправляють гуманітарку до великих хабів, зокрема, фура, яка відправлена сьогодні, прибуде до Вінниці. Туди надходить допомога з різних країн. Там вона сортується та вже розподіляється згідно запитів до регіонів. І потреба ця тільки збільшується.  

>«Приносити гуманітарну допомогу можна - і потрібно - кожен день. Зараз переважно потрібні засоби особистої та дитячої гігієни, медикаменти, одяг та взуття та продукти харчування. Наприклад, в цей момент активно проводимо збір дитячих речей для дитячих будинків в Україні. Це білизна для дітей 2-10 років. Можна приносити також корм для тварин - в Україні зараз величезна кількість притулків для тварин залишилися без засобів до існування».
>
> Акнієт Аміркулов, волонтер Штаба

Зараз пункти прийому гуманітарної допомоги працюють вже в 11 регіонах Казахстану: в Караганді, Уральську, Семеї, Усть-Каменогорську, Актау, Туркестані, Атирау, Екібастузі, Актобе, Алмати та Нур-Султані. Адреси можна дізнатися за цим посиланням. В столиці пункт прийому працює при посольстві України за адресою вул. Жилиой, 12.

Інформаційна довідка щодо Штабу гуманітарної підтримки України:

В Штабі гуманітарної підтримки України вже працюють приблизно 670 волонтерів, 120 з яких - на системній основі. Окрім основної діяльності – прийому, сортування, завантаження та відправки гуманітарки, в Штабі також працює інформаційна служба, служба фандрайзингу та служба івентів. Всі працюють виключно на волонтерських засадах заради допомоги українцям в цей складний час.  

В планах Штабу – активний розвиток напрямку благодійних івентів, зокрема благодійних ярмарків, кошти від продажу виробів на яких будуть спрямовані на закупівлю гуманітарної допомоги для українців.  

Також запущено службу роботи з біженцями з України. Команда волонтерів допомагає українцям, що прибули до Казахстану після початку війни, у вирішенні їх побутових проблем, надає психологічну допомогу, а також надає будь-які інші консультації щодо адаптації в Казахстані. Українців, які потребують допомоги волонтерів, закликаємо сміливо звертатися до Штабу.
