---
title: "Қазақстаннан Украинаға 200 тоннаға жуық гуманитарлық көмек жіберілді."
description: "2022 жылдың 21 сәуірінде Украинаға гуманитарлық қолдау штабы Нұр-Сұлтан қаласынан кезекті жүк жіберді."
---

Бұл Қазақстан тұрғындарынан Украинаға гуманитарлық көмегімен аттанған сегізінші көлік – осы жолы 20 тонна көмек жиналды. Бұл жолғы көмек жүк көлігі арқылы құрлықпен жеткізіледі.

>«Атап айтқанда: жеке гигиена құралдары мен азық-түлік өнімдері, оның ішінде - консервілер, макарон өнімдері, қоюландырылған сүт, кептірілген жемістер де бар. Гуманитарлық көмекті Қазақстанның қарапайым тұрғындары әкеліп жатыр. Сонымен қатар, гуманитарлық көмектің біраз бөлігін жинауға «Позитив Үміт» қайырымдылық қоры көмектесті. 
> Гуманитарлық қолдау штабы

Осы жүк жеткізуді ескергенде, қазақстандықтар барлығы 200 тоннаға жуық гуманитарлық көмек жинап, Украинаға жіберді.

>«Сегіз жүк көлігінің бесеуі Украинаға жетті, гуманитарлық көмекке мұқтаж аймақтарға таратылды. Екі жүк көлігі әлі жолда, сегізіншісі бүгін кетті. Біз қазақстандықтарды кез келген уақытта көмек әкелуге шақырамыз. Біз үшін әрбір қолдау маңызды. Бүкіл әлеммен бірге бізге Қазақстан халқы да көмектесіп жатыр». 
>
> Петр Врублевский, Украинаның Қазақстандағы елшісі

Сондай-ақ бұған дейін Украинаға Қазақстан халқының атынан гуманитарлық көмегі бар 8 авиарейс пен Қазақстан Республикасы үкіметінің 3 рейсі ұшып кеткен.

>«Соғыстың екі айы ішінде 200 тонна гуманитарлық жүк жіберу – бұл үлкен көмек. Негізінде, мұның барлығы да қазақстандықтардың күнделікті дүкендерден сатып алып әкелетін тауарлардың шағын партияларынан жиналады. Онсыз біз, украиндықтар, аман қала алмас едік».
>
> Оксана Врублевская, Украинаның Қазақстандағы елшісінің жұбайы

Гуманитарлық көмек тиелген жүк көліктері Әзірбайжан, Болгария, Түркия және Румыния аумағы арқылы жүреді. Жол шамамен екі аптаға созылады. Украина аумағында жүк көліктері гуманитарлық көмекті ірі хабтарға жеткізеді. Атап айтқанда, бүгін жіберілген жүк көлігі Винницаға жетеді. Хабтарға көмек әртүрлі елдерден келеді. Онда ол сұрыпталып, мұқтаж аймақтарға өтінім бойынша таратылады. Сұраныс пен өтініш тек өсуде.  

>«Гуманитарлық көмекті күн сайын әкелуге болады, тіпті әкелу қажет деп айтар едім. Бүгінгі күнге ең қажеттісі: жеке және бала гигиенасы, дәрі-дәрмек, киім-кешек пен аяқ киім, азық-түлік. Қазіргі уақытта біз Украинадағы жетімдер үйлеріне балаларға арналған тауарларды белсенді түрде жинап жатырмыз. Бұл — 2-10 жас аралығындағы балаларға арналған іш киім, сондай-ақ жануарларға азық-түлік әкелуге болады – қазіргі таңда Украинада жануарларға арналған баспаналардың көбі күнкөріссіз қалды».
>
> Ақниет Әмірқұл, штаб волонтеры

Қазірдің өзінде Қазақстанның 11 облысында - Қарағанды, Орал, Семей, Өскемен, Ақтау, Түркістан, Атырау, Екібастұз, Ақтөбе, Алматы және Нұр-Сұлтан қалаларында гуманитарлық көмек қабылдау пункттері жұмыс істейді. Елордада Украина елшілігіндегі қабылдау пункті Жылыой көшесі 12 мекенжай бойынша жұмыс істейді.

Украинаның гуманитарлық қолдау штабы туралы ақпарат:

Бүгінгі күні Украинаға гуманитарлық қолдау көрсету штабында 670-ке жуық ерікті жұмыс істейді, оның 120-сы - жүйелі негізде. Штабта негізгі қызмет түрі - гуманитарлық көмекті қабылдау, сұрыптау, тиеу және жөнелтумен қатар ақпараттық қызмет, қаражат жинау қызметі және іс-шараны өткізу қызметі де бар. Барлығы украиндықтарға қиын уақытта көмектесу үшін тек еріктілер негізінде жұмыс жасап жатыр.

Штаб қайырымдылық шараларының, әсіресе жәрмеңкелерінің бағытын белсенді түрде дамытуды жоспарлап отыр. Өнімдерді сатудан түскен қаражат украиндықтарға арналған гуманитарлық көмек сатып алуға жұмсалады.  

Украинадан келген босқындармен жұмыс істеу қызметі де іске қосылды. Волонтерлер тобы соғыс басталғаннан кейін Қазақстанға келген украиндықтарға күнделікті мәселелерін шешу, психологиялық көмек және Қазақстанда бейімделу сияқты әртүрлі басқа да қызметтер көрсетеді. Біз волонтерлердің көмегіне мұқтаж украиндарды штабпен байланысқа шығуға шақырамыз.

