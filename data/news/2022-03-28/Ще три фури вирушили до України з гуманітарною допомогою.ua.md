---
title: "Ще три фури вирушили до України з гуманітарною допомогою"
description: "28 березня 2022 року з вантажного складу м. Нур-Султан було відправлено 3 вантажівки з 45 тоннами гуманітарної допомоги від народу Казахстану народові України"
---

Дипломати Посольства України в РК разом із дружиною посла Оксаною Врублевською провели машини та побажали водіям вдалої дороги.

> «Ми не припиняємо висловлювати щиру подяку всім казахстанцям, які безупинно продовжують підтримувати наш народ, який ось уже більше місяця страждає від акту військової агресії Росії. У громадян країни Великого степу справді великі серця»
> 
> Валерія Самойлова, прес-секретар Посольства


До складу вантажу здебільшого входять продукти харчування тривалого зберігання, а також засоби особистої гігієни для дітей та дорослих.
