---
title: "Благодійні ярмарки та гуманітарна допомога"
description: "В результаті проведених Штабом благодійних ярмарків зібрано значні кошти для закупівлі необхідної гуманітарної допомоги, яка вже передається до рук українців."
---

З початку квітня Штаб гуманітарної підтримки України провів безліч благодійних ярмарків, де відвідувачам пропонувалося придбати різноманітні вироби із полімерної глини, роботи казахстанських художників, прикраси, сувеніри та товари з українською атрибутикою. Всі виручені з продажу кошти були направлені в Україну у вигляді гуманітарної підтримки, і вже сьогодні закуплені необхідні речі на шляху до українського народу.

Так, першу допомогу надали родині Юрія з Чернігова, яка пережила страшні кілька тижнів, коли на околиці Чернігова, де вони проживають, велися активні бойові дії. Їхній район - Олександрівка - сильно постраждав. Майже всі сусіди сім'ї евакуювалися. Юрій із мамою залишилися вдома, незважаючи на те, що у місті вже не було ані електрики, ані газу, ані води. При цьому хлопець, ризикуючи життям, протягом цілого місяця щодня годував усіх сусідських собак, які залишилися без господарів. Днями Юрію вручили електрогенератор від народу Казахстану, щоб у будинку його сім'ї, а також за потреби, і всіх його сусідів по вулиці ніколи не було перебоїв з електроенергією.

Крім того, 2 травня партію гуманітарної допомоги з медикаментами, постільною білизною, фруктами та електрогенератором було доставлено українськими волонтерами до будинку для людей похилого віку села Тупичів Чернігівської області, де на даний момент проживають 22 самотні бабусі. Всі вони від усього серця подякували казахстанцям за велику підтримку, яка надається протягом усього періоду воєнних дій.

Штаб планує й надалі проводити благодійні ярмарки для надання постійної підтримки Україні, які анонсуватимуться у соціальних мережах та на сайті Штабу.
