Елордада қалалық жәрмеңке аясында «жақсылық киіз үйі» тігілді

7-9 мамыр аралығында Қазақстандағы Украинаны гуманитарлық қолдау штабы қалалық жәрмеңкеге қатысты

Штабтың кезекті қайырымдылық жәрмеңкесі Жеңіс күні қарсаңында астаналық Арбатта өтті, онда полимерлік саздан төсбелгілер мен кулондар дайындау бойынша шеберлік сағаттары өтті. Еріктілердің қолымен жасалған бұйымдар, сондай-ақ қазақстандық суретшілердің ашық хаттары мен картиналары, әшекейлер және т.б. заттар ұсынылды. Сонымен қатар, украиналық әнші Тина Каролдың туындыларын қазақстандық скрипкашы Дильназ Баймұхамбетова орындады.
Жәрмеңкеден түскен барлық қаражат Украинаға гуманитарлық көмек көрсету үшін пайдаланылады.
